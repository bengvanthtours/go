---
title: Värdelöst trams
---

# Faktoider, lögner och annat trams

### Vatten
Många har uppmärksammat att vattnet i Grekland är torrt. När du har duschat behöver du inte torka dig lika länge som du behöver göra i Frankrike eller Portugal, vars vatten är blötast i Europa.

### Valuta för pengarna
Redan på 70-talet formulerade Magnus, Brasse och Eva tesen att fem myror är fler än fyra elefanter. Nu har ett forskarlag från universitetet i Milano bekräftat tesen efter 10 års undersökningar. 
"Ett förbluffande resultat" säger forskningledaren Massimo Formica, som fortsätter "Detta är forskning på riktigt hög nivå". 

###  Big in Japan
Alla som fått för mycket wasabi tillsammans med sushin, vet att det kan stinga rejält i näsan. Visste ni att i Japan har man inget ord för för stark mat. De säger istället "Dimman lätter och jag med den".

### Tur och otur
Fredagen den 13:e är en olycksdag i många länder, men inte på den karibiska ön Saint Lucia. Deras skyddshelgon Sankta Lucia föddes fredagen den 13 december och där anses det vara en lyckodag. Det många inte vet är att det vita lucialinnet representerar de vita stränderna och ljuset i håret symboliserar solen.

### Den där tokiga kärleken
I indonesien skriver man upp och ner när man skriver kärleksbrev till sin älskade. Det har dock lett till många allvarliga och mindre allvarliga missförstånd då många förstått att om man vänder på pappret så blir livet lite mer spännande. 

### Så det kan gå
"Tre män i en båt" är en bok skriven av Jerome K Jerome. Detta är också ett uttryck som används i Turkiet för att beskriva när någon har gjort bort säg rejält. "Nu sitter han i båten med tre män" 

### Nu blev det bara konstigt
Att ta seden dit man kommer kan tyckas enkelt, så länge man känner till sederna. Men i Laos t ex bör man inte skratta på torsdagar, för då kommer man drabbas av dåligt väder och ont i knäna. Och i Argentina bör man inte klappa katter när det är fullmåne. Inte ens argentinarna vet varför man inte bör göra så.
